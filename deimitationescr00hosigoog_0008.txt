In intenta illa et assidua cura, quam hodie perscrutandis et
examinandis scriptis Romanorum philologi impendunt, haud parvum
temporis et sudoris in expedienda quaestione illa insumptum est, qua-
tenus quicumque inter alios eminuit, cum iis cohaereat, qui in eadem vel
proxima regione antistiterunt Non modo quid exemplaribus Graecis
' quae ut diurna nocturnaque manu versarentur, etiam praeter Ho- ¹
ratium multi flagitarunt et effecerunt, quid suis viribus Romani uni-
versi debuerint, sed etiam qua inventionis felicitate et proprietate
singuli usi sint, sedulo et curiose perquisitum est. Neque opera aut
oleum periit3 narn ad rectius aestimandum et totius gentis et unius·
cuiusque scriptoris ingenium et facultatem lucrum haud exiguum cx
his studiis provenit. In iis facile observatum est Romanos numquam
dubitasse ab cic, qui antecesserant, ut res et argumenta ita etiam
verba et dictionem mutuari, idque maxime iactum esse a poetis, narn
⁰ tantum abfuit, ut hoc sibi vitio darent, ut ita illis, quibus se appli-
cabant, laudes blandas impertiri et suis libris cx operibus spectatae
famae expressis praecipuum splendorem infundi arbitrarentur. Quod
curn singulis locis neminem commentatorum fugere potuisset, tamen
res universa non illustrata est, donec vir emunctae naris in hac
nova terra viam aperuit et munivit. Quem secuti multi in eandem
arenam descenderunt, ut inde ab eo tempore illae dissertationes pro·
dierint et prodeant, quibus praefixae sunt inscriptiones: De irritatione
- ana, Quatenus lu'c pendeat ab illo, De fontibus et coemptis, quique
alius index placuit. Quo labore insomni multum perfectum, multum
peccatum est. Nam salebrae, quac in agro opimo, sed fere inculto
non possunt non inesse, initio non semper animadvertebantur neque,
si sentiebantur, semper devitabantur ab illis, qui laudabili ardore
nova inveniendi abrepti fructus interdum haud satis maturos de

cerpebant. ltaque operae pretium esse duco hac occasione data de
difficultatibus in hoc agro arando obviis disserere, non quo post tot
labores doctos multa nova me prolaturum putem, sed ne iis, qui hic
primam messem facere temptant, desit, quod praemoniti pro disci·
plina et praeceptis habeant

 

